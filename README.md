# robotics
Μηχανή εκκόλαψης αυγών (Κλωσσομηχανή)

Η πρόταση του ΕΠΑΛ Γέρας για την συμμετοχή του στον 1ο Μαθητικό Διαγωνισμό Ρομποτικής και Ανοικτών Τεχνολογιών είναι ή κατασκευή μιας μηχανής εκκόλαψης αυγών. 

Ο αυτοματισμός της μηχανής θα υλοποιείται με την χρήση της πλατφόρμας Arduino. 

Στόχος του αυτοματισμού θα είναι να ρυθμίζονται οι περιβαλλοντικές συνθήκες του θαλάμου που είναι απαραίτητες για την εκκόλαψη των αυγών. 

Ειδικότερα, η μηχανή θα έχει την δυνατότητα να ρυθμίζει την θερμοκρασία του θαλάμου, ώστε αυτή να παραμένει σταθερή γύρω από τους 38°C. Επιπλέον θα μετράει την υγρασία του χώρου και θα περιστρέφει τα αυγά ανά τακτά χρονικά διαστήματα. 

Η θέρμανση του χώρου θα πραγματοποιείται με την χρήση λαμπτήρων πυράκτωσης (ή σύρματος χρωμονικελίνης). Για την μέτρηση της θερμοκρασίας και της υγρασίας θα χρησιμοποιηθεί κατάλληλος αισθητήρας. Όταν η θερμοκρασία στον θάλαμο εκκόλαψης πέσει κάτω από την επιθυμητή τιμή, ο μικροελεγκτής θα το αντιλαμβάνεται μέσω του αισθητήρα και θα δίνει εντολή σε ένα ρελέ ή ένα triac για την έναυση του κυκλώματος των λαμπτήρων, έως ότου η θερμοκρασία φτάσει και πάλι στα επιθυμητά επίπεδα. Η περιστροφή των αυγών θα πραγματοποιείται με ένα σύστημα αρθρωτού βραχίονα που θα κινείται από έναν βηματικό κινητήρα, τουλάχιστον κάθε έξι (6) ώρες την ημέρα. 

Η ενημέρωση των χειριστών για τις συνθήκες λειτουργίας της μηχανής θα πραγματοποιείται μέσω μιας σειριακής οθόνης LCD, όπου θα προβάλλονται οι τιμές της θερμοκρασίας, της υγρασίας του θαλάμου καθώς και των ημερών εκκόλαψης των αυγών.

Υλικά που απαιτούνται για την υλοποίηση:
1.  Arduino Uno
2.	Arduino Motor Shield Kit 
3.	Οθόνη 4X20 LCD, I2C, 
4.  Έλεγχος λαμπτήρων με Ρελέ ή Ηλεκτρονικά Ισχύος (230V)
5.	Αισθητήρας θερμοκρασίας και υγρασίας
6.	Άρθρωμα Ρολογιού Πραγματικού Χρόνου
7.	Τροφοδοτικό 12V, 3A
8.	Kαλώδια συνδέσεων DC
9.	Πλακέτα Δοκιμών - Breadboard
10. Κουτί ηλεκτρονικών
11. Λάμπες πυρακτώσεως
12. Ντουί λαμπτήρων 
13. Βάση για τα ντουί των λαμπτήρων
14. Ανεμιστήρας
15. Πολύμπριζο
16. Κλέμες συνδέσεων
17. Καλώδια 230V, (NYM 3x1.5mm)
18.	Υλικά κατασκευής κουτιού συσκευής (κόντρα πλακέ θαλλάσης, ξυλόβιδες, σχάρα αυγών, άξονας κίνησης σχάρας, λεκάνη νερού, οδηγοί συρταριού, μεντεσέδες)
